Falanghina Fonte Gaja 2015 Telaro
Era il 1987 quando, spinti dal desiderio di voler dare una svolta significativa alla loro vita, i sette fratelli Telaro decisero di unirsi ad altri giovani viticoltori per dare vita alla Cooperativa Vino e Salute; dal nome traspariva tutto il desiderio che avevano di tutelare e rispettare le pratiche agronomiche, a favore di un ambiente e di una alimentazione più naturale e salutare. Telaro che produce vini biologici certificati per questa dinamica cooperativa, continua ininterrottamente a interpretare il territorio, crescendo e rinnovandosi, vendemmia dopo vendemmia e proponendo vini che esprimono tutto il carattere e la nobiltà dei vitigni tipici campani, come questa gradevolissima versione di Falanghina.

Giallo dorato chiaro, profuma di frutta estiva matura, fiori freschi e miele d’acacia,. Al gusto è sapida e fresca, equilibrato tra calore e morbidezza e con piacevole persistenza agrumata.

Compagna fedele di piatti a base di pesce come gli spaghetti alle vongole, l’orata al forno con patate o una delicata frittura di calamari e gamberi, sarà perfetta anche con i ravioli ricotta e spinaci o con un risotto alla zucca.

Informazioni tecniche

Produttore	Telaro
Nazione	Italia
Tipologia	Bianco
Vitigno	Coda di Volpe, Falanghina
Denominazione	Roccamonfina IGT
Regione	Campania
Zona di Produzione	Galluccio (CE)
Annata	2015
Gradazione	12%
Premi	No

—————————————————————————————————————————————————————————————————————————————————————————————————————————————————————————————————————————————————————————————————————

Langhe DOC Cremes 2014 Gaja
Loda il vino per le sue grazie e chiamalo col più bello dei nomi. Questa frase del poeta arabo Abū Nuwās, racchiude in sé il senso dei nomi dei vini di Angelo Gaja perché, anche in questo caso, la parola Cremes ricorda il termine piemontese con cui veniva indicato il color cremisi o rosso vivo delle antiche sete lavorate. Creato dall’azzeccatissima unione di due vitigni, il Dolcetto d’Alba ed il Pinot Nero, ci regala un vino elegante nella sua semplicità, por poterne godere quotidianamente, perché è il vino che fa l’occasione, non dimenticatelo! 

Rubino intenso e luminoso, ha naso ricco e profondo di mora e susina matura con suadenti sfumature minerali e balsamiche in chiusura. In bocca esprime tutta la freschezza avvertita al naso, morbido, vitale e dai tannini vivaci. 

Da abbinare ai piatti della tradizione piemontese come agnolotti e bolliti ma anche ad un filetto al pepe verde o ad una ricca amatriciana.

Produttore	Gaja
Nazione	Italia
Tipologia	Rosso
Vitigno	Dolcetto, Pinot Nero
Denominazione	Langhe DOC
Regione	Piemonte
Zona di Produzione	Comune di Barbaresco (CN)
Annata	2014
Gradazione	13,5%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————

Promis Ca' Marcanda 2013 Gaja
La decisione di sperimentare in terra toscana, fu presa da Angelo Gaja intorno alla metà degli anni ottanta, quando si rese chiara la necessità di continuare ad esprimere tutte le energie e le potenzialità che un’azienda di quel calibro aveva. Non gli bastava più dover attendere le annate buone per imbottigliare, voleva avere la certezza di poterlo fare sempre e sempre meglio. La scelta della Toscana fu quasi obbligata, grazie soprattutto al posto climaticamente più favorito rispetto al Piemonte e ora, lungo quella strada fantastica che è la Bolgherese, tra tutti i cartelli delle aziende più blasonate, spicca la sua, ordinata ma emozionante, splendida nella sua semplicità, così come i vini che lì produce. 

Rosso rubino splendente, profuma distintamente di frutti neri in confettura e spezie dolci, caffè, prugna essiccata, pepe nero e aromi di tostatura. Conferma piacevolezza di corpo anche nella fase gustativa, è caldo, moderatamente sapido e con precisa trama tannica. 

Pappardelle al ragù di cinghiale, Panzanese ai ferri, trippa alla romana e su grandi pecorini stagionati.

Riconoscimenti:

- 3 Bicchieri (Gambero Rosso 2020)

- 98/100 (Veronelli 2011)

- 90/100 (Wine Spectator 2008)

Produttore	Gaja
Nazione	Italia
Tipologia	Rosso
Vitigno	Merlot, Sangiovese, Syrah
Denominazione	Toscana IGT
Regione	Toscana
Zona di Produzione	Bolgheri - Comune di Castagneto Carducci (LI)
Annata	2013
Gradazione	13,5%
Premi	No

—————————————————————————————————————————————————————————————————————————————————————————————————————————————————————————————————————————————————————————————————————


Vistamare Ca' Marcanda 2014 Gaja
Quando parla di sé Angelo Gaja preferisce definirsi un artigiano-comunicatore, da decenni sulla cresta dell'onda, Re indiscusso delle Langhe e che, non contento, decide di estendere i suoi lustri, nel 1996, anche a Bolgheri. Dopo un'estenuante trattativa è riuscito ad ottenere l'appezzamento tanto ambito, 100 ettari che hanno donato sin da subito risultati scontati per il pubblico, con etichette che continuano a testimoniare il rapporto diretto, quasi simbiotico, tra uomo e territorio, e dove il terroir è il fulcro dell'attività produttiva, condizione imprescindibile per il vino vero e di qualità. Non solo terra di rossi ma anche di grandi bianchi, come il Vistamare, blend tra Viognier, Chardonnay, Vermentino e Sauvignon, che porta nel nome un destino fatto di brezze marine e correnti salmastre, curiosa interpretazione della Bolgheri marina, non solo terra di Cabernet e Merlot.

Colore giallo paglierino luminoso con riflessi verdolini, presenta al naso sensazioni agrumate di lime e cedro, note minerali di pietra focaia e granito, unite a sensazioni salmastre vegetali e sbuffi di resine ed aghi di pino. In bocca rivela un grande equilibrio tra la sapidità e le note dolci di miele e vaniglia, insieme ad una corroborante freschezza che rimanda a sentori di agrumi canditi, verso un finale elegante e raffinato, preciso e pulito su ricordi di nocciola e mandorla.

Ottimo con coniglio alla cacciatora, salmone alle erbe aromatiche oppure con formaggi poco stagionati.

Produttore	Gaja
Nazione	Italia
Tipologia	Bianco
Vitigno	Chardonnay, Sauvignon Blanc, Vermentino, Viognier
Denominazione	Toscana IGT
Regione	Toscana
Zona di Produzione	Castagneto Carducci-Bolgheri
Annata	2014
Gradazione	13,5%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————


Langhe DOC Sito Moresco 2013 Gaja
Angelo Gaja, lungimirante personaggio carismatico e indiscutibile genio, assunse il comando dell’allora piccola cantina di famiglia in quel di Barbaresco nei primi anni Sessanta, facendola diventare quel gioiello dell’enologia mondiale che è diventata oggi. Se si pensa al vino piemontese non si può che pensare a lui. Inizialmente quella piccola cantina si limitava a produrre vino locale ma lui intuì che quella terra fantastica, Le Langhe e Barbaresco in particolare, avrebbe prodotto vini in grado di competere anche con i migliori Chateaux, quindi si mise a studiare, viaggiò tantissimo e assorbì, come una spugna, tutto quello che gli sarebbe potuto servire per raggiungere gli obiettivi che s’era prefissato. Questo vino è un perfetto connubio tra il Nebbiolo, vitigno autoctono piemontese e due internazionali per eccellenza, il Merlot ed il Cabernet Sauvignon.

Rubino intenso, apre su profonde note di frutti di bosco, viola mammola, erbe officinali, spezie scure e accenni balsamici. Non delude al gusto, è strutturato, morbido e con tannini ben integrati e chiude lungo su ritorni balsamici. 

Perfetto con della selvaggina brasata, con arrosto di maiale al forno e con formaggi stagionati.

Riconoscimenti:

- 88/100 (Robert Parker 2011)

Produttore	Gaja
Nazione	Italia
Tipologia	Rosso
Vitigno	Barbera, Merlot, Nebbiolo
Denominazione	Langhe DOC
Regione	Piemonte
Zona di Produzione	Comune di Barbaresco (CN)
Annata	2013
Gradazione	14,5%
Premi	No



—————————————————————————————————————————————————————————————————————————————————————————————————————————————————————————————————————————————————————————————————————


Grappa Sito Moresco Gaja 50cl
Questa morbida grappa da monovitigno,  ottenuta dalla distillazione diretta delle vinacce fermentate dell’omonimo vino, viene distillata in un impianto modernissimo così da preservare interamente tutti gli aromi ed i profumi tipicamente varietali del Nebbiolo. Distillata con alambicco discontinuo, ha inizialmente una gradazione di circa 75°, prima dell’imbottigliamento il prodotto viene poi diluito con acqua distillata per poterlo portare a giusta gradazione ed il risultato è una grappa dalla struttura seducente e complessa. Non subisce invecchiamento per poter premiare gli aromi primari e secondari del prodotto. 

Cristallina e lucente ha lunga persistenza aromatica dove torna il profumo dell’uva e vaghi sentori di erbe aromatiche. Potente, calda e corposa, rivela gran carattere. 

Produttore	Gaja
Nazione	Italia
Regione	Piemonte
Vitigno	Nebbiolo
Varietà Grappa	Di Monovitigno
Gradazione	42%
Premi	No




—————————————————————————————————————————————————————————————————————————————————————————————————————————————————————————————————————————————————————————————————————


Langhe DOC Cremes 2014 Gaja
Loda il vino per le sue grazie e chiamalo col più bello dei nomi. Questa frase del poeta arabo Abū Nuwās, racchiude in sé il senso dei nomi dei vini di Angelo Gaja perché, anche in questo caso, la parola Cremes ricorda il termine piemontese con cui veniva indicato il color cremisi o rosso vivo delle antiche sete lavorate. Creato dall’azzeccatissima unione di due vitigni, il Dolcetto d’Alba ed il Pinot Nero, ci regala un vino elegante nella sua semplicità, por poterne godere quotidianamente, perché è il vino che fa l’occasione, non dimenticatelo! 

Rubino intenso e luminoso, ha naso ricco e profondo di mora e susina matura con suadenti sfumature minerali e balsamiche in chiusura. In bocca esprime tutta la freschezza avvertita al naso, morbido, vitale e dai tannini vivaci. 

Da abbinare ai piatti della tradizione piemontese come agnolotti e bolliti ma anche ad un filetto al pepe verde o ad una ricca amatriciana.


Informazioni tecniche

Produttore	Gaja
Nazione	Italia
Tipologia	Rosso
Vitigno	Dolcetto, Pinot Nero
Denominazione	Langhe DOC
Regione	Piemonte
Zona di Produzione	Comune di Barbaresco (CN)
Annata	2014
Gradazione	13,5%
Premi	No



—————————————————————————————————————————————————————————————————————————————————————————————————————————————————————————————————————————————————————————————————————


Grappa Di Barbaresco Gaja 50cl

Massima espressione di quel grande vino che è il Barbaresco questa grappa è ottenuta dalle vinacce di uve Nebbiolo dopo la vinificazione. Queste vinacce vengono quindi trasferite negli alambicchi a vapore discontinui, così da poter preservare tutti gli aromi ed i profumi del vino stesso; durante questo procedimento di distillazione, si eliminano le parti più impure in modo da far diventare più limpido possibile il risultato finale. Ha in sé tutta la forza e la personalità di questo vitigno e per questo motivo si preferisce non farla affinare in legno, per evitare che questo vada a coprire gli aromi primari del distillato. 

Limpida e cristallina, è ricca di profumi fruttati con ricordi di spezie dolci. Ha sapore secco e caldo con rimandi alla frutta e alle note speziate. 

Informazioni tecniche

Produttore	Gaja
Nazione	Italia
Regione	Piemonte
Vitigno	Nebbiolo
Varietà Grappa	Di Monovitigno
Gradazione	42%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————


Grappa Gaia & Rey Gaja 50cl
Ovviamente non si potevano buttare via gli scarti della vinificazione di questo grande vino; a tal proposito le vinacce delle uve Chardonnay ancora grondanti di succo, vengono immediatamente portate alla Distilleria Cooperativa del Barbaresco per poter essere trattate secondo necessità. Le grappe sono il derivato della distillazione di vinaccia fresca, processo che utilizza alambicchi discontinui che lavorano col metodo del vacuum (sottovuoto); questa accortezza fa sì che si possa agire controllando le temperature, inferiori ai settanta gradi centigradi, per far mantenere intatti, nel distillato, tutti gli aromi. 

Questa grappa da monovitigno, incolore e luminosissima, si distingue per gli aromi fruttati ed intensi tipici della varietà dell’uva, ha gusto secco e fresco ma allo stesso tempo molto delicato. 

Da servire a temperatura controllata (massimo 12°C), accompagna i nostri fine pasto. 



Informazioni tecniche

Produttore	Gaja
Nazione	Italia
Regione	Piemonte
Vitigno	Chardonnay
Varietà Grappa	Di Monovitigno
Gradazione	45%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————



Magari Ca' Marcanda 2013 Gaja
Potrebbe essere banale e, a tratti, pericoloso, parlare delle differenze che ci sono tra il terroir langarolo e quello bolgherese, dove ricchezza di suolo ed esposizione al sole non mancano mai. Certamente si distingue il produttore, grazie all’imprinting che dà al proprio vino, interpretando le vendemmie, scegliendo i tagli delle uve dopo aver selezionato i vitigni. Si distinguono i vini migliori da quelli splendidi, come in questo caso il Magari di Sua Maestà Angelo Gaja, in grado di soddisfare qualunque tipo di palato, dal più profano al più esigente.

Un vino dalla struttura perfetta che, offrendo allo sguardo un rosso rubino luminosissimo, apre su sensazioni di frutti di bosco in confettura, ciliegie sotto spirito, poi note muschiate e fungine avvolte da accenni speziati e balsamici. Fresco, sapido e con i tannini perfettamente fusi alla morbidezza, chiude lunghissimo su note balsamiche.

Con tutta la cacciagione a pelo, arrosto ed in salmì, con primi a base di ragù di carne, con pecorino di Pienza stravecchio.

Riconoscimenti:

- 2 Bicchieri (Gambero Rosso 2011)

- 91/100 (Veronelli 2010)

- 92/100 (Robert Parker 2009)

Informazioni tecniche

Produttore	Gaja
Nazione	Italia
Tipologia	Rosso
Vitigno	Cabernet Franc, Cabernet Sauvignon, Merlot
Denominazione	Toscana IGT
Regione	Toscana
Zona di Produzione	Bolgheri - Comune di Castagneto Carducci (LI)
Annata	2013
Gradazione	14,5%
Premi	No



—————————————————————————————————————————————————————————————————————————————————————————————————————————————————————————————————————————————————————————————————————


Grappa Bric Del Gajan 2007 Berta 70cl
Le distillerie Berta, di Casalotto di Mombaruzzo, hanno una storia familiare che riporta indietro di ben quattro generazioni; una storia fatta di rispetto delle tradizioni e di passione per l’antica arte alchemica della distillazione. Una famiglia, i Berta, che nel corso dei decenni, da quel lontano1947, ha segnato un punto fermo nella storia dei distillati, in Italia e nel mondo. Oggi i loro prodotti sono sinonimo di grande qualità e le loro selezioni sono in grado di appagare i sensi di qualunque degustatore, che sia un neofita od un amatore esperto. La Grappa Bric Del Gaian, ottenuta mediante distillazione con metodo discontinuo, in alambicchi in rame a vapore, delle vinacce freschissime di uva Moscato, accuratamente selezionate nei territori piemontesi di provenienza, invecchia per almeno otto anni in botti di rovere di varie dimensioni.

Color ambra cristallino, regala al naso avvolgenti e sensuali aromi di frutti di bosco e marasca sotto spirito, scorza d’agrumi candita e vaniglia, salvia, caramello e note iodate. Al palato è corrispondente, ricca e morbida, quasi seta liquida! Chiude lunga su ricordi speziati.

Perfetta da sola o in abbinamento ad un sigaro Davidoff 2000.

Informazioni tecniche

Produttore	Distillerie Berta
Nazione	Italia
Regione	Piemonte
Vitigno	Moscato
Varietà Grappa	Riserva Invecchiata
Gradazione	44%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————


Bolgheri Rosso DOC Camarcanda Ca' Marcanda 2009 Gaja
Era il 1996 quando Angelo Gaja acquistò l’azienda Ca’ Marcanda, situata in Toscana lungo la magica Strada del Vino che collega Castagneto Carducci a Bolgheri, con l’unico scopo di trasmettere tutta la propria esperienza di vignaiolo piemontese al terreno maremmano, non prima di averne conosciuto approfonditamente le potenzialità. Il terreno di Bolgheri vanta un ottimo clima per la coltivazione dei vitigni internazionali per eccellenza: Cabernet Sauvignon, Cabernet Franc, Syrah e Merlot; questo grazie alla favorevole esposizione al sole delle terre e alle brezze del mare che le rinfrescano. 

Questo vino racchiude in sé la massima espressione del suolo bolgherese, rubino molto scuro allo sguardo, presenta un naso moderato ma molto eloquente, fatto di spezie scure e confettura di frutti di bosco, fiori secchi, macchia marina e resina. Al gusto è impeccabile, nulla è fuori posto, morbidezza, calore e tannini sono un’unica cosa. Lunga e fruttata la persistenza. 

Con pici al ragù di lepre, cinghiale in umido e con filetto ai porcini.

Riconoscimenti:

- 5 Grappoli (Bibenda 2011)

- 2 Bicchieri (Gambero Rosso 2011)

- 93/100 (Veronelli 2011)

- 95/100 (Wine Spectator 2010)

- 95/100 (Doctor Wine 2011)


Informazioni tecniche

Produttore	Gaja
Nazione	Italia
Tipologia	Rosso
Vitigno	Cabernet Franc, Cabernet Sauvignon, Merlot
Denominazione	Bolgheri DOC
Regione	Toscana
Zona di Produzione	Bolgheri - Comune di Castagneto Carducci (LI)
Annata	2009
Gradazione	14%
Premi	Bibenda, Doctor Wine, Gambero Rosso, I Vini di Veronelli, Wine Spectator

—————————————————————————————————————————————————————————————————————————————————————————————————————————————————————————————————————————————————————————————————————

Langhe DOC Alteni di Brassica 2010 Gaja
Ormai sappiamo bene quale genio sia stato Angelo Gaja, azzardando colture in posti inizialmente poco vocati è riuscito a creare vini dallo stile unico e inconfondibile. Come quando, nel 1983, decise di impiantare barbatelle di Sauvignon Blanc nella DOC Barbaresco, ben consapevole di cosa sarebbe stato capace quel terreno così ricco di mineralità. Questo vino viene tutt’ora prodotto con uve provenienti da quel vigneto di Barbaresco e da altri in Serralunga d’Alba. Anche qui il nome ci riporta a due riferimenti ben precisi: gli Alteni sono quei muretti a secco che circondano i terreni mentre Brassica è il nome dei piccoli fiorellini gialli che puntellano i vigneti in primavera. 

Nulla a che vedere con i Sauvignon varietali cui siamo abituati, questo ha animo nobile e sfaccettato, ricco di sensazioni di frutta tropicale matura, vaniglia, salvia, spezie bianche e pietra focaia. Sorso appagante, è morbido, sapido e fresco, con lunghissima persistenza dai rimandi minerali. 

Con risotto agli scampi, linguine all’astice e secondi di pesce grigliato; con un arista di maiale al sale o, azzardando, con la mozzarella di bufala.

Riconoscimenti:

-86/100 (Wine Spectator 2009)

- 88/100 (Robert Parker 2009)

Informazioni tecniche

Produttore	Gaja
Nazione	Italia
Tipologia	Bianco
Vitigno	Sauvignon Blanc
Denominazione	Langhe DOC
Regione	Piemonte
Zona di Produzione	Barbaresco
Annata	2010
Gradazione	13%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————


Gaia & Rey Langhe DOC Gaja 2013
Questo vino dall’incredibile struttura, dedicato alla figlia primogenita di Angelo, Gaia, e a sua nonna Clotilde Rey, proviene dalle uve del primo vigneto di 9 ettari impiantato a Chardonnay nel 1979. Altro azzardo ed altra scommessa vinta di Angelo che, con questo imbottigliamento, dimostrò ancora una volta al mondo quali vini eccezionali può donarci la terra di Langa, dove fino a quel momento era concepibile solo l’impianto di uve a bacca rossa. Dotato di grande struttura e complessità, grazie alla composizione del terroir, nelle buone annate ha potenziale di invecchiamento anche superiore ai 20 anni, caratteristica che lo annovera tra i vini bianchi più famosi del mondo.

Si presenta color oro brillante, sprigionando al naso profumi opulenti di fiori estivi e frutta a polpa gialla matura, vaniglia, cioccolato bianco, toni boisé e accenti balsamici e resinosi. Al palato conferma la sua ricchezza, ha morbidezza magistrale perfettamente coesa all’acidità. Lunghissima persistenza minerale.

Con risotto ai funghi porcini, tagliolini al tartufo nero, arrosto di maiale in crosta o con del baccalà mantecato.

Riconoscimenti:

- 5 Grappoli (Bibenda Duemilavini)

Informazioni tecniche

Produttore	Gaja
Nazione	Italia
Tipologia	Bianco
Vitigno	Chardonnay
Denominazione	Langhe DOC
Regione	Piemonte
Zona di Produzione	Comune di Barbaresco (CN)
Annata	2013
Gradazione	14%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————

Barbaresco DOCG Gaja 2012
Quando si dice Barbaresco, la prima parola che viene in mente è GAJA! Vino straordinario e longevo che annata dopo annata fa storia, non sarà blasonato come suo fratello Barolo ma la sua particolarità e il suo carattere ne fanno si che sia tra i più grandi protagonisti di questa terra. Era il 1961 quando Angelo Gaja decise di far conoscere questo vino al mondo, intuendo che dagli Stati Uniti poteva iniziare questa sua ascesa; ad oggi, dopo quasi 50 anni è diventato il porta bandiera dell’azienda, marchio inconfondibile dell’enologia piemontese ed italiana.

Color rosso granato scuro, ha un perfetto impatto olfattivo ricco di spezie scure, frutti di bosco, ciliegia nera e legno di sandalo. Al gusto regala poderosa struttura, perfetto equilibrio e trama tannica impareggiabile, a presagire un lunghissimo invecchiamento. Riposa per due anni tra barrique e botte grande.

Perfetto su uno stinco al Barbaresco, su tajarin all’albese, con quaglie ripiene o tome d’alpeggio stagionate.

Riconoscimenti:

- 2 Bicchieri (Gambero Rosso 2010) 

- 5 Grappoli (Bibenda 2010)

- 4 Bottiglie (Espresso 2010)

- 92/100 (Veronelli 2010)

- 91/100 (Wine Spectator 2009)

- 94/100 (Robert Parker 2010)

- Miglior Vino (Slowine 2010)

Informazioni tecniche

Produttore	Gaja
Nazione	Italia
Tipologia	Rosso
Vitigno	Nebbiolo
Denominazione	Barbaresco DOCG
Regione	Piemonte
Zona di Produzione	Comune di Barbaresco (CN)
Annata	2012
Gradazione	14,5%
Premi	No



—————————————————————————————————————————————————————————————————————————————————————————————————————————————————————————————————————————————————————————————————————

Langhe DOC Sperss 2010 Gaja
Tra i tanti investimenti che la famiglia Gaja ha fatto in quasi 50 anni c’è l’acquisto, nel 1988, di un vigneto in quel di Serralunga, nei pressi di Barolo, area vocata fino a quel momento esclusivamente alla produzione di vini Barolo dalla grande struttura, prepotenti ma di grande personalità. Questo vigneto venne chiamato Sperss e grazie alla terra, in quel luogo semplicemente fantastica e alla favorevole esposizione al sole, iniziò a produrre un vino eccezionale, ben lontano dai vini di langa che fino a quel momento erano considerati di scarso valore.

Questo è uno Sperss dai chiari toni di Serralunga. Di colore scuro è speziato e floreale all’olfatto, ricco di frutti di bosco e ciliegia nera, spezie scure, grafite e note fungine. Potente al gusto, è caldo e intenso, con bel supporto acido,grande tannino e lunga persistenza minerale.

Abbiniamolo ad una fonduta, ad arrosti di manzo, ad uno stinco di maiale al forno con patate o ad un ottimo Castelmagno.

Informazioni tecniche

Produttore	Gaja
Nazione	Italia
Tipologia	Rosso
Vitigno	Nebbiolo
Denominazione	Langhe DOC
Regione	Piemonte
Zona di Produzione	Comune di Barbaresco (CN)
Annata	2010
Gradazione	14,5%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————

Langhe Nebbiolo DOC Conteisa 2009 Gaja
Altro grande vino, altra curiosità sul nome che porta. In dialetto piemontese la parola Conteisa, che in italiano sarebbe contesa, riporta alla mente la controversia che ci fu, per più di mille anni e risolta infine nel 1275, tra i comuni di Barolo e La Morra per il predominio della zona di Cerequio, come da tracce conservate nell’archivio comunale di La Morra. Quasi tutti i vigneti della proprietà in quel di La Morra, acquistata da Gaja nel 1995, si trovano proprio nel famoso cru (termine che sta ad indicare un singolo vigneto con le proprie caratteristiche particolari) Cerequio, tra i migliori di tutta la zona grazie alla favorevole esposizione a sud dei filari. 

Caratterizzato dal tipico colore rosso granato scuro, gode di un naso decisamente intenso, sottolineato da note fruttate, speziate e dai chiari rimandi al sottobosco, tra cui mirtilli, cacao, incenso e liquirizia. All’assaggio è vigoroso, strutturato e con tannini vivaci ma in perfetto equilibrio gustativo. 

Con tagliata di Fassona piemontese, capretto arrosto, primi con ragù di carne o anche con tagliere di salumi e formaggi stagionati.


Informazioni tecniche

Produttore	Gaja
Nazione	Italia
Tipologia	Rosso
Vitigno	Barbera, Nebbiolo
Denominazione	Langhe Nebbiolo DOC
Regione	Piemonte
Zona di Produzione	Comune di Barbaresco (CN)
Annata	2009
Gradazione	14,5%
Premi	No


—————————————————————————————————————————————————————————————————————————————————————————————————————————————————————————————————————————————————————————————————————

Langhe DOC Darmagi 2007 Gaja
Darmagi in dialetto piemontese significa ‘che peccato!’. Questa fu l’esclamazione di Giovanni Gaja quando si accorse, nel 1978, che suo figlio Angelo, grande innovatore e sperimentatore, stava impiantando viti di Cabernet Sauvignon in una delle loro migliori vigne da sempre vocata alla coltivazione del Nebbiolo da Barbaresco, suo figlio per tutta risposta e con la grande ironia che lo contraddistingue, chiamò così questo vino fantastico. Grazie alla favorevole esposizione a sud del vigneto, alla maturazione per circa 8 mesi in barrique e quindi in grandi botti tradizionali per circa un anno, ha realmente una personalità unica che lo contraddistingue da tutti gli altri Cabernet del mondo, per complessità ed eleganza.

Di color rubino impenetrabile, ha naso variopinto e ricco di aromi di frutti di bosco e fiori appassiti, peperone verde, spezie scure e accenti minerali avvolti da sfumature balsamiche. Ha possenza e corpo impressionante sul palato, tannino finissimo e persistenza eccezionale.

Da provare su un coscio d’agnello lardellato o su bocconcini di cervo con crostoni di polenta.


Informazioni tecniche

Produttore	Gaja
Nazione	Italia
Tipologia	Rosso
Vitigno	Cabernet Sauvignon
Denominazione	Langhe DOC
Regione	Piemonte
Zona di Produzione	Comune di Barbaresco (CN)
Annata	2007
Gradazione	14%
Premi	No



—————————————————————————————————————————————————————————————————————————————————————————————————————————————————————————————————————————————————————————————————————

Langhe Nebbiolo DOC Sorì San Lorenzo 2009 Gaja
Per i fedeli del regno del vino, un gran vigneto è una terra santa. Mai frase fu più azzeccata per descrivere questi terroir delle Langhe, paradiso dell’enologia piemontese ed italiana. Qui nulla è lasciato al caso, in Langa la gente è dura, responsabile, se decide qualcosa lo fa solo dopo aver considerato bene e riflettuto a lungo e non cede, per l’onesta e orgogliosa coscienza che li tiene.Il Sorì San Lorenzo fu il primo cru di Gaja ad essere prodotto nel 1967 e non sempre, ma solo quando Guido Rivella, enologo di casa Gaja, lo ritiene opportuno.

Granato splendente, somiglia alquanto agli altri Sorì ma con un naso molto più aristocratico e complesso. Quasi un monolite inizialmente, si sgretola poi rilasciando spezie scure e legno, piccoli frutti neri di bosco, caffè e tabacco dolce. Assaggiandolo colpisce per la perfezione tannica, perfettamente equilibrata alla struttura. Chiude lungo su note minerali e balsamiche.

Abbiniamolo ad un fagiano in salmì o a gnocchi di patate al tartufo bianco.

Riconoscimenti:

- 5 Grappoli (Bibenda 2009)

- 2 Bicchieri (Gambero Rosso 2009)

- 95/100 (Veronelli 2009)

- 93/100 (Wine Spectator 2009)

- 96/100 (Robert Parker 2009)


Informazioni tecniche

Produttore	Gaja
Nazione	Italia
Tipologia	Rosso
Vitigno	Nebbiolo
Denominazione	Langhe Nebbiolo DOC
Regione	Piemonte
Zona di Produzione	Comune di Barbaresco (CN)
Annata	2008
Gradazione	14,5%
Premi	No




—————————————————————————————————————————————————————————————————————————————————————————————————————————————————————————————————————————————————————————————————————

Langhe Nebbiolo DOC Costa Russi 2008 Gaja
Anche questo grande vino, prodotto da Gaja, ha nel nome l’essenza del luogo dove affondano le sue radici. Nasce in un vigneto situato nel comune di Barbaresco, il Costa (termine che in dialetto piemontese sta ad indicare il versante di una collina con la migliore esposizione al sole), mentre Russi era il soprannome dell’antico proprietario del terreno, acquistato dai Gaja nel 1976. Fu prodotto per la prima volta nel 1978 e fino al 1995 portava un’altra denominazione e cioè la DOCG Barbaresco, solo a partire dal 1996 acquisì la DOC Langhe Nebbiolo. Tra tutti i singoli vini di questa azienda il Costa Russi forse è l’unico più aristocratico e raffinato, esprimendo fin già dai primi anni di vita il suo carattere elegante.

Di un intenso color granato, rivela inizialmente al naso la sua austerità, per poi cedere note di liquirizia, viola, mora di rovo e caffè. Al palato è vigoroso, quasi muscolare ma con un equilibrio incredibile tra tannini e morbidezza. Chiude lunghissimo su ritorni minerali.

Perfetto su tutta la selvaggina a pelo, con tajarin al tartufo bianco o con dell’ottimo Castelmagno.

Riconoscimenti:

- 2 Bicchieri (Gambero Rosso 2009)

- 4 Grappoli (Bibenda 2009)

- 4 Bottiglie (Espresso 2008)

- 95/100 (Veronelli 2009)

- 92/100 (Wine Spectator 2009)

- 94/100 (Robert Parker 2009)

- Miglior Vino (Slowine 2009)

Informazioni tecniche

Produttore	Gaja
Nazione	Italia
Tipologia	Rosso
Vitigno	Nebbiolo
Denominazione	Langhe Nebbiolo DOC
Regione	Piemonte
Zona di Produzione	Comune di Barbaresco (CN)
Annata	2008
Gradazione	14,5%
Premi	No




—————————————————————————————————————————————————————————————————————————————————————————————————————————————————————————————————————————————————————————————————————


